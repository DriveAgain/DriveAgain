1. סקירת שוק וטרנדים
2. 
שוק המשחקים השיקומיים, הכולל פתרונות משחקיים למטופלים עם Traumatic Brain Injury (TBI), נמצא בצמיחה משמעותית. לפי דוח של Consegic Business Intelligence, גודל השוק הוערך בכ‑1,858.64 מיליון דולר בשנת 2024, וצפוי להגיע לכ‑5,082.70 מיליון דולר עד שנת 2032, עם שיעור צמיחה שנתי מורכב (CAGR) של כ‑13.4% בין 2025–2032.
מגמות בולטות בשוק כוללות שימוש בטכנולוגיות VR/AR, התאמה אישית ומשחקים שמכילים אלמנטים של מוטיבציה ומשוב, כל זאת כדי להעלות את המעורבות של המטופל בתהליך השיקום. בעוד שהשוק גדל, הוא אינו רווי כמו ז’אנר הבידור הכללי, והנישה של משחקים שיקומיים לנהיגה או לפגיעות מוחיות בפרט עדיין מהווה הזדמנות מובחנת.
כיוון טכנולוגי חשוב הוא מעבר משימוש במרכזי שיקום ובתי חולים לשימוש ביתי – המשחקים מתוכננים לשימוש אישי גם בבית המטופל, ולא רק במתקני טיפול.
מקור: Consegic Business Intelligence

2. קהלי יעד
4. 
המשחק מיועד בעיקר לאנשים עם פגיעות ראש או בעיות מוטוריות שמקבלים טיפול שיקומי.
גילאים: מבוגרים צעירים ועד מבוגרים בגילאי 18–65
מגדר: לא רלוונטי
תחומי עניין: חוויות אינטראקטיביות, נהיגה מדומה, שיפור קואורדינציה ותפקודים מוטוריים
סוגי גיימרים: בסיסי וחובבני, עם דגש על שיקום ולמידה ולא על תחרותיות

מוטיבציות עיקריות:
שיקום ושיפור תפקודים מוטוריים וקוגניטיביים
חיזוק תחושת עצמאות ובטיחות בנהיגה

חוויית משחק מהנה המדמה מצבים אמיתיים בכביש

מאפיינים ייחודיים לקהל הישראלי:
מערכת הבריאות בישראל משתמשת יותר בטכנולוגיות שיקום דיגיטליות, דבר שמעלה את קבלת השימוש במשחקים שיקומיים ומאפשר פוטנציאל גידול בשוק המקומי.

3. ניתוח מתחרים
4. 
Drive Focus

חברה: Drive Focus
סוג: סימולציה שיקומית ל-TBI
יתרונות: מוכר במרכזי שיקום, מדידה מדויקת של כישורי נהיגה
חסרונות: אין חווית משחק או מוטיבציה פנימית (fun), לא מותאם לחוויה של שחקן בוגר 18+
קישור:  https://drivefocus.com/


NeuroDRIVE

חברה: מחקר אוניברסיטאי
סוג: סימולציית VR משולבת תרגול קוגניטיבי
יתרונות: משולב עם תרגול קוגניטיבי קליני
חסרונות: אין אלמנט משחקי או תחרותי, נגישות מוגבלת
קישור: https://en.wikipedia.org/wiki/NeuroRacer


CRCDS (Cognitive Research Driving Simulator)

חברה: Cognitive Research Corporation
סוג: סימולטור מחקרי לנהיגה
יתרונות: מדידה מדויקת של ביצועי נהיגה, משמש למחקר קליני
חסרונות: אין סיפורי עלילה או חוויית משחק, נדרש ציוד כבד
קישור: https://en.wikipedia.org/wiki/Cognitive_Research_Corporation_Driving_Simulator

תובנות מהניתוח:
השוק הקיים ממוקד בעיקר בשיקום בלבד, עם מעט חוויית משתמש. מרבית הפתרונות הם סימולציות מדידות בלבד וללא מוטיבציה פנימית. קיימת הזדמנות להציע מוצר שמשלב בין שיקום לבין חוויית נהיגה מהנה, כולל תכנון מסלול אישי ואינטראקטיביות.

4. הצעת ערך ייחודית (USP)
המשחק שלנו משלב סימולציה שיקומית עם חווית משחק מלאה. הוא מאפשר לשחקן לתכנן מסלול באופן עצמאי, מעניק חוויית נהיגה מהנה, ומכיל אלמנטים של מוטיבציה ומשוב שמגבירים את המעורבות. שילוב זה מייצר יתרון תחרותי מול הסימולטורים הקיימים שממוקדים בעיקר בשיקום בלבד.

5. מודל עסקי ומונטיזציה
בשל הייחודיות של המשחק והעדר מוצרים דומים, ניתן לשווק אותו כמשחק מלא לבתי חולים ולמרכזי שיקום, כחלק מסל השיקום של המטופלים. המודל מבוסס על רכישת משחק בודד למוסדות או למטופלים, כשהתשלום משקף את הערך הטיפולי והמשחקי בו זמנית.

6. אסטרטגיית שיווק והפצה
המשחק יופץ בעיקר דרך גורמים מורשים, כגון מטפלות, פיזיותרפיסטים או בתי חולים. לאחר שתתקבל עדות על הצלחה ושיפור התפקוד של המטופלים, צפויה התעניינות גוברת מצד מרכזים נוספים. שיווק בפועל יתבצע באמצעות הצגת הצלחות קליניות ודוגמאות מעשיות, תוך מינוף המלצות מקצועיות.

7. אירועים חיים (LiveOps)
דוגמה: סדנאות נהיגה וירטואליות שבועיות, שבהן השחקן מתמודד עם מסלולים חדשים, משימות מוגבלות בזמן או תרחישים שונים המדמים מצבים אמיתיים בכביש.
תרומה: אירועים חיים יוצרים מוטיבציה לחזור למשחק באופן קבוע, משפרים מעורבות ומאפשרים התאמה של התוכן לצרכים ספציפיים של השחקנים.

8. משחק-על (Game Meta)
דוגמה: מערכת הישגים ופרסים – השחקן צובר נקודות על השלמת משימות ושיפור כישורים קוגניטיביים ומוטוריים. הנקודות מאפשרות פתיחת מסלולים חדשים ורמות מאתגרות.
תרומה: משחק-על יוצר תחושת התקדמות ארוכת טווח, מגדיל מעורבות ומעודד שחקנים לשחק שוב ושוב להשגת מטרות כוללות.

9. ניתוח סיכונים והזדמנויות
סיכונים:
קהל יעד מוגבל (נפגעי ראש מבוגרים 18+)
שוק נישה – משחקים שיקומיים עדיין לא נפוצים
אתגר טכנולוגי – התאמה ליכולות קוגניטיביות שונות דורשת משאבים

הזדמנויות:
שוק חדשני עם צורך בתכנים שיקומיים
טרנד ה-Serious Games וה-Neurorehabilitation
שיתופי פעולה עם מרכזים רפואיים ופיזיותרפיסטים

ניהול סיכונים: התאמת רמות קושי אישיות, מעקב אחרי סטטיסטיקות שימוש, שיתופי פעולה עם מומחים רפואיים להבטחת תרומה אמיתית לשיקום.

10. סיכום והמלצות
לאחר סקירת השוק והמתחרים, נראה שקיים פוטנציאל משמעותי לפיתוח משחק שיקומי לנפגעי ראש. השוק עדיין אינו רווי, ויש הזדמנות לחדש בתחום עם חוויית נהיגה מותאמת לשיקום. השילוב של LiveOps ומשחק-על מגדיל מעורבות.
פערי מידע שנותרו: הערכת התעניינות השוק המקומי בישראל והתאמת מסלולים לצרכים קוגניטיביים ספציפיים.
המלצה: להתחיל פיתוח אבטיפוס ולבדוק את האפקטיביות על קבוצה מצומצמת של שחקנים למטרות שיקום.

משחקים לדוגמה לשיפור קוגניטציה: 
Cognifit
https://www.cognifit.com/il/public/games
